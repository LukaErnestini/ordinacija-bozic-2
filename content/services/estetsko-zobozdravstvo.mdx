---
category: content/service-category/splosno-zobozdravstvo.mdx
title: ESTETSKO ZOBOZDRAVSTVO
subtitle: za lep izgled zobnih in obzobnih tkiv
heroImage: /whitening.png
icon: /tooth-whitening.png
---

Zajema storitve, s katerimi se ustvari lep, naraven nasmeh. Lep, sproščen nasmeh doprinese k dvigu samopodobe.

 Najprej morajo biti zdravi zobje in zdrava obzobna tkiva. Za lep, estetski videz  je velikokrat potrebna timska obravnava. Ko so zobje in obzobna tkiva zdravi  je nemalokrat  potrebno ortodontsko poravnati zobe,  izdelati zobne luske, preoblikovati zobe, pobeliti zobe.

 

**BELJENJE ZOB**

Najprej je potreben stomatološki pregled na katerem ocenimo stanje zob in obzobnih tkiv. Zobje morajo biti sanirani in dlesni zdrave. Pred beljenjem je potrebno odstraniti morebitna površinska zabarvanja, zobni kamen in obloge.

Zakaj se lahko zobje sčasoma zabarvajo?

* zobne obloge na površini zob se lahko sčasoma zabarvajo in take zabarvane obloge lahko do neke mere sami odstranite s temeljitim ščetkanjem, največkrat pa je za odstranitev teh potreben zobozdravnik ali ustni higienik
* zaradi pitja čaja, kave, rdečega vina, uživanja borovnic in kajenja lahko pride do globljega zabarvanja, ker je sklenina delno porozna in sčasoma pridejo te snovi skoznjo in zabarvajo zobe
* mrtev zob postane sčasoma temnejši
* zaradi jemanje določenih zdravil (antibiotiki tetraciklini) se zabaravjo zobe

z leti postanejo zobje temnejši zaradi tanjšanja sklenine in kopičenja madežev

BELJENJE VSEH ZOB

Beljenje zob je postopek s katerim se doseže bolj svetle zobe. Beli zobje nas pomladijo in polepšajo.

Metoda OPALESCENCE je najbolj varna in neškodliva metoda beljenja zob, ki jo opravite doma. Pred beljenjem doličimo in dokumentiramo barvo vaših zob. Po skeniranju ali odtisu zob izdelamo plastično folijo, ki ima prostor za belilo na površinah zob, ki jih bomo belili. Plastična folija se dobro prilega na zobe in zagotavlja, da je gel vedno v stiku z vašimi zobmi in da ne draži dlesni. Doma si vsak večer pred spanjem belilni gel aplicirate v plastično folijo in jo namestite na zobe. Naučimo vas kako to storiti. Zjutraj plastično folijo snamete, gel sperete , zobe poščetkate in nitkate.Sledijo kontrolni pregledi na 1 teden v naši ordinaciji.Čas beljenja je odvisen od rezultata, ki ga želite. Postopek traja nekaj tednov,prvi rezultati pa so vidni po nekaj urah.

Rezultati  beljenja so odvisni od osebe do osebe. Beljenje namreč ne deluje pri vseh enako. Učinek beljenja je odvisen tudi od barve vaših zob. Na bolj rumene zobe bo belilo delovalo bolje kot na zobe bolj sive barve.
Postopek beljenja ne vpliva na obtoječe plombe in prevleke. V takih primerih barvno neskladje rešujemo z menjavo plomb, z zobnimi luskami ali prevlekami.

Koliko časa bodo ostali zobje beli je odvisno od vskega posaneznika. Načeloma traja belina od nekaj mesecev do nekaj let. Pomembno je tudi kako skrbite za svoje zobe, od vaše prehrane in razvad.

 

V času postopka beljenja zob odsvetujemo uživanje hrane in pijač z intenzivnimi barvili.

V prosti prodaji se dobijo belilne paste, ki imajo več abrazivnih delcev. Z uporabi teh postanejo zobje res bolj beli, ker abrazivni delci odstranijo zabarvanje na zobeh. Priporočamo, da takih past ne uporabljate stalno, ker tanjšajo sklenino zob.
Domače beljenje s sodo bikarbono in limono tudi ne priporočamo. Kislina limone oslabi zobno sklenino, ki jo s ščetkanjem nato poškodujete in obrabite.

 

BELJENJE POSAMEZNEGA ZOBA

V primeru, da je zabarvan le posamezen zob, belimo le tega. Glede na vzrok izberemo primerno tehniko beljenja.

Zob, ki ima zdravljenje korenine postopoma spremeni barvo, postaja bolj sivkast in lahko potemni. V tem primeru apliciramo belilni gel v zobno krono, ki jo odpremo z zadnje strani. Belilo menjamo dokler ne dosežemo želenega učinkaka. Včasih je lahko zob zabarvan kljub temu, da ima zdravo pulpo. V tem primeru belimo samo ta zob s plastično folijo in belilnim gelom. V  kolikor  želenega rezultata ne dosežemo lahko uporabimo zobno lusko.

V času postopka beljenja odsvetujemo uživanje hrane in pijač z intenzivnimi barvili, odsvetujemo tudi obremenjevanje beljenega zoba pri žvečenju hrane in odsvetujemo žvečilni gumi, ker je zob začasno zaprt.

PPREOBLIKOVANJE ZOB -ZOBEM POVRNEMO NARAVNO OBLIKO

* z diretnimi kompozitno keramičnimi restavracijami ali
* s polnokeramičnimi luskami-fasetami
