---
category: content/service-category/splosno-zobozdravstvo.mdx
title: KORENINSKO (ENDODONTSKO) ZDRAVLJENJE
subtitle: zdravljenje zobnih korenin
icon: /root-canal.png
---

V kolikor je zob bolj prizadet zaradi globokega kariesa, večje plombe ali druge obsežne poškodbe zobne krone se težave selijo v zobno korenino. Pride do vnetja ali odmrtja pulpe zoba in takrat je potrebno koreninsko zdravljenje.V večini primerov vnetje in odmrtje zobne pulpe poteka popolnoma neboleče. Koreninski kanali se okužijo z bakterijami. Bakterije se v koreninskih kanalih razmnožujejo in postopoma vdrejo v kost ob korenini in tam povzročajo vnetje. Kost ob korenini se zaradi vnetja razgradi. Dlje kot traja vnetje večja je razgradnja kosti ob korenini zoba. Tak nezdravljen zob predstavlja kronično žarišče bakterij. Bakterije gredo v kri in imajo negativne učinke na druge organe v telesu  (na srčne zaklopke, izpadanje las...).

Zdravljenja zoba je zahteven postopek, ki zahteva veliko znanja, sodobne opreme in časa. S koreninskim zdravljenjem zdravimo kanale korenin in vnetje ob koreninah. Cilj je natančno odstraniti vneto-odmrlo tkivo in bakterije iz koreninslih kanalov. Pred zdravljenjem je potrebno narediti rentgenski posnetek, ki nam pokaže v kakšnem stanju je zob, koliko je obsežno vnetje in  anatomske značilnosti zoba.

Zobje imajo različno število koreninskih kanalov in ti so različne oblike. Uporabljamo strojno širjenje korenskih kanalov, kar izjemno poveča učinkovitost koreninskega zdravljenja. Dolžine koreninskih kanalov izmerimo s posebno napravo ( apex lokatorjem).
